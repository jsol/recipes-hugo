---
title: "Tiramisu"
draft: false
tags:
  - Efterrätt
  - Vegetarisk
---

## Ingredienser

2 st ägg
4 msk strösocker
2 msk amaretto
225 g mascarpone
12 st savoiardikex
1.5 dl  starkt kaffe
1 msk  kakao

## Instruktioner
Dela äggen. Häll äggvitorna i en vispskål.

Lägg äggulorna i en annan vispskål och tillsätt sockret.

Vispa äggulor och socker till en jämn och ljusgul smet.

Tillsätt mascarpone och amaretto och rör försiktigt till en jämn blandning. Använd sked eller elvisp på lägsta hastighet.

Vispa äggvitorna till ett fast skum och vänd försiktigt ner dessa och rör till en jämn smet. Nu är mascarponesmeten klar.  (Det är viktigt att man vänder ner de uppvispade äggvitorna direkt i smeten och inte låter dessa stå och vänta eftersom det löser upp sig när det står och väntar - det leder då till att det blir vätska på botten i äggviteskummet som gör att Tiramisun kan flyta ut.)

Häll kaffet i en vid djup tallrik som är minst lika bred som kexen (så att du kan doppa hela undersidan av kexet).

 Doppa undersidan av kexen ett i taget i kaffet och lägg sedan det blöta kexet i en form. OBS! När du doppar, doppa bara en jättekort stund, ca 1-2 sekunder och bara på undersidan av kexet. Det bör suga upp genom halva kexet på undersidan. Det ska inte bli genomblött. Kexet suger snabbt åt sig vätskan. (Undersidan av kexet är den minst sockriga.)

Om du doppar kexen lagom mycket så blir får varje kex ungefär lika stor mängd kaffe i sig och mängden kaffe är precis lagom till alla kex. Sista kexet suger upp sista droppen kaffe.

Lägg de 6 första doppade kexen (om du gör en sats) på botten av formen.

Bred ut hälften av mascarponesmeten ovanpå. Sikta över kakao.

Lägg på de sista 6 kexen och bred på sista hälften av mascarponesmeten.

In i kylen.